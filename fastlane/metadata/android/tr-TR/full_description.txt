Çoğu tarayıcı, sizi takip etmelerini sağlayacak ve gizliliğinizi riske edecek büyük miktarda bilgiyi sessizce web sitelerine verir. Web siteleri ve reklam ağları, her kullanıcıyı benzersiz şekilde tanımlamak ve web genelinde ve ziyaretleri arasında hepsini takip etmek için JavaScript, çerezler, DOM depolama alanı, kullanıcı aracıları ve daha birçok farklı teknolojileri kullanır.

Privacy Browser, bir tarayıcının web sitelerine verebileceği bilgi miktarını en aza indirecek şekilde tasarlanmıştır. Gizliliğe duyarlı özellikler varsayılan olarak devre dışıdır. Bir web sitesinin düzgün çalışması için bu teknolojilerden biri gerekliyse, kullanıcı bu ziyaret için o özelliği etkinleştirmeyi seçebilir. Veya, belirli bir web sitesine girerken belirli özellikleri otomatik olarak açmak ve çıkarken tekrar kapatmak için domain ayarlarını kullanabilir.

Privacy Browser, web sayfalarını oluşturmak için şu anda Android'in yerleşik Web Görünümü'nü kullanıyor. Bu nedenle, en güncel Web Görünümü sürümü kurulu olduğunda en iyi şekilde çalışır (bakınız https://www.stoutner.com/privacy-browser/common-settings/webview/). 4.x serisinde, Privacy Browser, gelişmiş gizlilik özelliklerine izin verecek, Android Web Görünümü'nün bölünmüş bir sürümü olan Privacy Web Görünümü'ne geçecektir.

Uyarı: Android KitKat (sürüm 4.4.x, API 19), güncel olmayan protokolleri ve şifre takımlarını kullanan web sitelerine göz atarken MITM (Ortadaki Adam) saldırılarına açık olan eski bir OpenSSL sürümünü içerir. Bu konuda daha fazla bilgi için https://www.stoutner.com/kitkat-security-problems/.

Özellikler:
• Entegre EasyList reklam engelleme.
• Tor Orbot proxy desteği.
• SSL sertifikası sabitlemesi.
• Ayarların ve yer imlerinin içe / dışa aktarımı.